CONDIZIONI GENERALI E NORME DI UTILIZZO DEL SERVIZIO DI RETE WIRELESS
Le presenti condizioni generali definiscono e disciplinano le modalità ed i termini in base ai quali il “Fornitore del servizio” mette a disposizione il servizio di accesso ad Internet tramite rete senza fili denominato nel prosieguo “Il Servizio”.
 
1. FINALITA'
Il Fornitore del servizio ha attivato delle aree Hot Spot WiFi limitrofe alla propria sede. L’attivazione del servizio permette, previa registrazione di accedere alla rete Internet in modalità WI-FI nelle aree appositamente abilitate.
 
2. CARATTERISTICHE DELLA RETE WIFI
2.1 - Per accedere al servizio WiFi occorre registrarsi on-line; la password di accesso sarà inviata al telefono cellulare o all’indirizzo e-mail indicato in fase di registrazione, salva l’ipotesi di autenticazione con account social scelti dal fornitore del servizio.
2.2 - Per utilizzare il servizio è necessario: 
    • recarsi in un'area coperta dal servizio WiFi del fornitore;
    • eseguire una scansione delle reti disponibili e selezionare la rete WiFi del fornitore;
    • si aprirà in automatico il pannello del captive portal che permette di utilizzare il servizio;
    • se non si aprisse in automatico aprire il browser internet e collegarsi in http ad un qualsisi sito internet e la homepage di accesso al servizio apparirà automaticamente;
    • accedere utilizzando una delle modalità di autenticazione disponibili: Facebook, Instagram o Linkedin oppure tramite email o ancora via SMS (con queste 2 ultime modalità si riceverà una password per email o SMS a seconda della scelta fatta).
2.3 - Il servizio WiFi non prevede un servizio di assistenza fornito dal Fornitore del servizio, contattare eventualmente il responsabile della struttura che ospita il servizio.
 
3. DESCRIZIONE E CARATTERISTICHE DEL SERVIZIO
3.1 - Il servizio WiFi  consente, previa richiesta di abilitazione, di accedere alla rete Internet in modalità WI-FI nelle aree appositamente abilitate.
3.2 - Il servizio può essere utilizzato dall’utente con proprie apparecchiature portatili compatibili (PC, notebook, smartphone, tablet, ecc.) e dotate di scheda di rete certificata dal marchio WI-FI, opportunamente configurate. E’ a carico dell'utente l'onere di dotarsi a proprie cura e spese della strumentazione tecnica necessaria per accedere al servizio e della sua corretta configurazione per collegarsi alla rete wireless.
3.3 - L'erogazione del servizio e la sua qualità non sono garantite. Il servizio è fornito tramite l’utilizzo di frequenze in banda condivisa e senza protezione da interferenze. Il servizio è fornito con rete libera, non protetta da crittografia del traffico; se ne sconsiglia pertanto l’utilizzo in caso di comunicazioni contenenti dati con carattere di riservatezza.
3.4 - Con la richiesta di abilitazione l'utente deve dichiarare di aver attentamente letto ed espressamente accettato tutti i termini e le condizioni di utilizzo del servizio indicate nel presente documento oltre alla documentazione informativa sulla privacy. L’effettuazione del primo utilizzo del servizio costituirà ulteriore implicita accettazione da parte dell'utente delle condizioni contenute nel presente documento.
3.5 - In nessun caso il Fornitore del servizio sarà ritenuta responsabile del mancato e/o inesatto adempimento o rispetto da parte dell'utente di ogni eventuale procedura di legge e regolamento in relazione all’uso del servizio.

4. EROGAZIONE DEL SERVIZIO
4.1 – Il Fornitore del servizio non offre alcuna garanzia e non è obbligato in alcun modo circa la qualità del servizio, in particolare con riguardo alla tenuta, bontà e perdurare dei collegamenti.
4.2 - Il Fornitore del servizio si riserva il diritto di sospendere e/o interrompere e/o variare, in qualsiasi momento e senza onere di preavviso, il servizio e non potrà comunque essere considerato responsabile nei confronti sia dell'utente che di terzi per la intervenuta sospensione ovvero interruzione. In tal caso, l’utente non potrà vantare diritti all'utilizzazione del servizio.
4.3 - Il Fornitore del servizio potrà integrare e/o modificare unilateralmente, in qualsiasi momento e senza preavviso, le condizioni e i termini del presente documento. Le eventuali modifiche e/o integrazioni potranno essere comunicate all'utente, tramite comunicazione sulla pagina di login e opportunamente pubblicate nel sito web. La continuazione nell'utilizzo del servizio successivamente alla comunicazione implica di fatto l'accettazione delle nuove condizioni.
 
5. MODALITA’ E CREDENZIALI D’ACCESSO
5.1 - L'accesso al servizio può avvenire nelle seguenti modalità:
a) Accesso tramite social network (Facebook, Instagram, Linkedin), in questo caso l’utente accede al sistema autenticandosi con le stesse credenziali con cui si collega allo specifico social network. L’autenticazione viene effettuata direttamente sul social e non coinvolge il sistema Hot Spot che pertanto non può disporre in alcun modo dei dati di accesso dell’utente.
b) Accesso tramite indirizzo email o numero telefonico, in questo caso l’utente inserisce la propria email o il proprio numero telefonico e riceve un codice tramite il quale potrà autenticarsi. Il codice (password) sarà generata in automatico dal sistema, in caso di necessità l’utente può richiedere un nuovo codice.

La durata del singolo account è variabile e dipende esclusivamente dalla configurazione del servizio.
5.2 - Le credenziali di accesso sono strettamente personali e non cedibili a terzi, a titolo gratuito o oneroso, temporaneamente o definitivamente. L'utente è il solo ed unico responsabile della conservazione e della riservatezza delle proprie credenziali e, conseguentemente, rimane il solo ed unico responsabile per tutti gli usi ad essa connessi o correlati, (ivi compresi danni e conseguenze pregiudizievoli arrecati al Fornitore del servizio e/o a terzi). L'utente è informato del fatto che la conoscenza delle proprie credenziali da parte di terzi consentirebbe a questi ultimi l'utilizzo del servizio in nome dell'utente medesimo.
5.3 - L'utente s'impegna a non consentire l'utilizzo, a qualunque titolo, del servizio a terzi, del cui comportamento in rete si assume, ai sensi delle presenti condizioni d'uso, comunque la responsabilità.
5.4  - L'utente si impegna a comunicare quanto prima l'eventuale furto, smarrimento o perdita della password, utilizzando gli strumenti messi a disposizione. In ogni caso, resta inteso che l'utente sarà responsabile delle conseguenze derivanti dal furto, dalla perdita o dallo smarrimento di tale password.
 
6. IMPEGNI ED OBBLIGHI DELL’UTENTE
Il Fornitore del servizio raccomanda il rispetto delle norme della “buona educazione”.
6.1 - L'utente si impegna a non utilizzare il servizio per effettuare comunicazioni che arrechino danni o turbative ai servizi di rete o a terzi o che violino leggi e regolamenti vigenti. In particolare, in via esemplificativa e non esaustiva, l'utente si impegna a non scambiare in rete, attraverso il servizio, materiale in violazione della legge sul diritto d'autore, o di altri diritti di proprietà intellettuale o industriale.
L’utente è direttamente responsabile delle attività svolte durante la connessione Internet tramite il servizio hotspot wi-fi.
Le credenziali di accesso al servizio, che l’utente ha l’obbligo di custodire al fine di evitarne anche il temporaneo utilizzo da parte di altri, sollevando l’Amministrazione Comunale da ogni responsabilità per eventuali utilizzi impropri, sono strettamente personali e non possono essere cedute dall’utente ad altre persone.
6.2 - L'utente si impegna a:
    • utilizzare il servizio per le finalità personali per cui è stato concesso, in particolare si impegna a non utilizzare il servizio per fini commerciali;
    • dotare il proprio apparato WIFI di adeguate protezioni contro virus o altro genere di intrusioni, che possano arrecare danni a terzi o alla stessa rete;
    • non inviare tramite posta elettronica messaggi pubblicitari e/o promozionali o comunicazioni ad altri utenti e/o gruppi di discussione senza che sia stato richiesto ed ottenuto il relativo consenso ovvero senza che tale invio sia stato sollecitato in modo esplicito (spam);
    • non trasferire grosse moli di dati;
    • non utilizzare strumenti (ad esempio peer to peer e sniffer) nelle aree di copertura che potrebbero influenzare negativamente le prestazioni della rete oltre che violare il diritto alla privacy degli utenti del servizio e le normative vigenti in materia di copyright;
    • non trasmettere materiale e/o messaggi che incoraggino terzi a mettere in atto una condotta illecita e/o criminosa passibile di responsabilità penale o civile;
    • non immettere in rete informazioni che possano presentare forme o contenuti di carattere pornografico, osceno, blasfemo, razzista, diffamatorio, offensivo o che istighi alla violenza;
    • osservare le leggi vigenti in materia di diritto d’autore e tutela della privacy nonché le specifiche norme penali relative al settore informatico e alla comunicazione elettronica, oltre ad ogni altra disposizione generale di legge;
    • sollevare il Fornitore del servizio da qualsiasi responsabilità per qualsiasi evento subito o arrecato a terzi nell'ambito del servizio WiFi.
6.3 - L'utente si impegna a non occupare il canale radio per scopi diversi da quelli di ricevere il servizio di rete wireless, né tantomeno ad installare access-point o ripetitori WiFi
6.4 – Il Fornitore del servizio, in qualità di società erogatrice del servizio, si riserva il diritto di cessare l’erogazione del servizio unilateralmente e in qualsiasi momento, senza obbligo di alcuna motivazione, senza preavviso e senza alcun indennizzo, qualora determini, a suo insindacabile giudizio, che l'utente abbia violato anche solo uno degli obblighi qui indicati.
 
7. RESPONSABILITA’
7.1 - L'utente è responsabile di ogni violazione delle presenti condizioni d'uso e si impegna a non utilizzare il servizio in modo improprio, in violazione di leggi, regolamenti o provvedimenti amministrativi e si assume ogni responsabilità in merito alla corretta fruizione del servizio. L’utente si impegna a tener indenne il Fornitore del servizio da qualsiasi pretesa e rivendicazione a qualsiasi titolo avanzate anche da terzi in relazione all’utilizzo del servizio.
7.2 - L'utente si assume ogni responsabilità ed onere circa il contenuto e le forme delle comunicazioni realizzate tramite il servizio e si impegna a tenere indenne il Fornitore del servizio da ogni pretesa o azione di terzi, in conseguenza a tali comunicazioni. Con tale presa di responsabilità, l'utente esonera espressamente il Fornitore del servizio da qualunque responsabilità e onere di accertamento e/o controllo al riguardo.
7.3 - L'utente s'impegna a tenere indenne il Fornitore del servizio da tutte le eventuali perdite, danni, costi e oneri, ivi comprese le eventuali spese legali, che dovessero essere sostenute dall’utente in conseguenza dell'utilizzo del servizio.
7.4 - Il Fornitore del servizio non sarà responsabile verso l'utente e/o suoi aventi causa e verso terzi per i danni diretti, indiretti o consequenziali, comprese le perdite e i costi supportati in conseguenza a sospensioni o interruzioni del servizio.

Il Fornitore del servizio:
{{ .BusinessName }} (P.IVA/C.F. : {{ .BusinessVAT }}) con sede legale in {{ .BusinessAddress }}.

Integrazioni con Terze parti:
